# Kommunikationspolicy

***STATUS: Utkast***

SFF vill skapa förståelse och delaktighet genom att kontinuerligt informera och kommunicera om förbundets verksamheter. Den huvudsakliga 
kanalen för grenspecifik information är respektive grenförbund. SFF hanterar och kommunicerar primärt kring grenöverskridande aktiviteter.

SFF:s policy avser all information och kommunikation där styrelse eller kansli står som avsändare. Vår kommunikation ska präglas av 
öppenhet och tillgänglighet. Uppgiften ställer krav på både styrelse och kansli.

Vår kommunikation med omvärlden, muntlig såväl som skriftlig, ska i möjligaste mån ge en samstämd bild av SFF:s verksamhet. Snabba och 
vänliga svar på förfrågningar påverkar positivt den allmänna bilden av SFF.
Medarbetare och förtroendevalda som representerar SFF vid externa kontakter ska vara medvetna om att SFF:s varumärke påverkas av såväl 
informell och oplanerad kommunikation som av planerad och genomtänkt kommunikation.

Webben är vår huvudsakliga kanal för att sprida information och hemsidan ska snabbt ge tillgång till information av betydelse för våra 
intressenter. SFF är inte aktiv i sociala medier.

Vi svarar inte på frågor från anonyma frågeställare och inte på rena påhopp eller frågor av oförskämd karaktär.
Generellt använder vi ett vårdat men inte byråkratiskt språk.

## Hörnsternar

### Öppenhet

Vi tror att vår verksamhet gynnas av en öppen, klar och snabb kommunikation. Vi publicerar styrelseprotokoll och välkomnar synpunkter och förslag från SFF:s medlemsföreningar och andra intressenter och anstränger oss för att svara snabbt.

### Delaktighet

Högt i tak skall gälla i kommunikationen internt inom SFF:s styrelse och mellan ledamöter i styrels  grenförbund och medlemsföreningar. 
Vi tror att ett fritt idéutbyte inom organisationen utvecklar verksamheten. De öppna diskussionerna följs av en lojalitetsplikt för 
SFF:s bästa och en respekt för majoritetsbeslut och demokratiska mötesprinciper.
Delaktighet skapar engagemang, och god kommunikation är motivationsfrämjande. Vi ser det därför som naturligt att involvera personal 
och medlemsföreningar i stora delar av vår kommunikation.
Inom styrelsen råder i vissa speciella ärenden tystnadsplikt, men som regel ska gälla att personalen och alla styrelseledamöter 
ska få kännedom om varje nyhet av vikt, innan den offentliggörs.


### Tydlighet

Vi mottagaranpassar i möjligaste mån vår information, använder fackspråk endast i kontakt med fackfolk och är måna om att uttrycka oss 
begripligt i vår kommunikation med omvärlden.


## Kvalitet

Vår information, inåt som utåt, ska vara saklig, aktuell, korrekt och relevant för sina mottagare. Vi ska bygga upp bra kontaktregister 
och efter varje årsmötesperiod uppdatera på ”funktionsnivå”, så att SFF:s styreles och kansl på ett enkelt sätt kan 
kommunicera med medlemföreningarna.


## Engagemang

Information innebär både rättigheter och skyldigheter för personal, medlemsföreningar, förtroendevalda och andra 
intressenter. Anställda kan kräva upplysning om vissa uppgifter som berör deras arbete, men anställda och alla övriga intressenter 
förväntas också själva hålla sig à jour med information som rör hans/hennes intresse- och ansvarsområden.


## Affärsmässighet

Informations- och kommunikationsverksamheten ska vara professionell och verka för att SFF betraktas som en trovärdig motpart i alla 
sammanhang. Information kring affärsöverenskommelser hanteras konfidentiellt. 


*Referens: SFF står bakom samtliga formuleringar som delvis är hämtade från Västerbottens Ridsportförbund*
