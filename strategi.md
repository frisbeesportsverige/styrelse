
# Strategi för Svenska Frisbeesportförbundet (SFF)

***Status: UTKAST***

## Bakgrund

Frisbeesporten består av ett antal olika discipliner och innehåller både individuella grenar och lagidrotter. Det finns grenar där fokus ligger på teknik och precision, och andra grenar som är väldigt fysiska till sin karaktär. En indelning som brukar användas är allround, discgolf och ultimate, men det finns ytterligare grenar som t.ex. fristil. Gemensamt är för de olika grenarna är frisbeen, eller discen som den brukar kallas inom sporten. En viktig del inom frisbeesporten är att utövarna själva dömer, det finns alltså ingen domare. "Spirit Of The Game" är ett centralt begrepp och verktyg som spirit circles<sup>1</sup> och spirit scores<sup>2</sup> har utvecklats. Frisbeesporten är en relativt ung idrott. Svenska Frisbeesportförbundet bildades 1974 och vi blev medlem i RF 1983.


## RF:s Strategi 2025

RF har som mål att idrotten i Sverige ska vara en "plats där människor blir friskare, gladare och umgås över gränser". Fokus ligger på personlig utveckling och livslångt idrottande. En viktig är att vara en del av vårt samhälle och de förändringar som äger rum. Det har blivit allt viktigare att kunna idrotta för att utmana sig själv och mindre fokus ligger på att jämföra sig med andra. Idrotten ska bidra till vår utveckling och fokus ligger inte primärt på prestationer. Föreningar ska vara öppna för alla och målet är att trösklar av olika slag ska sänkas.
WFDF Strategic plan 2015-2018

Vårt internationella organ, World Flying Disc Federation (WFDF), hade sin första kongress 1985 i Helsingborg. 2014 rapporterade medlemmarna att de har c:a 150.000 utövare i världen. 2005 var motsvarande siffra c:a 50.000 så idrotten växer relativt snabbt. I augisti 2015 erkände IOK WFDF och WFDF önskar bli en seriös kandidat för deltagande i framtida sommarolympiader. Inom frisbeesporten finns utövare i alla åldrar och det anordnas även internationella mästerskap för deltagare i alla åldrar. För de grenar där fysisk prestation är avgörande finns det utöver senior och ungdomsklasserna även klasserna master, grand master och great grand master. WFDF har gemensamma värderingar som genomsyrar verksamheten:

*	Ett livslångt idrottande och livsstil
*	Spirit Of The Game
*	Passion
*	Gemenskap
*	Inkluderande


## Övergripande strategi för SFF

De olika grenarna inom frisbeesporten skiljer sig relativt mycket från varandra vilket lockar olika typer av utövare. För att bättre tillgodose de olika disciplinernas behov omorganiserades Svenska Frisbeeportförbundet 2016 i fyra förbund: ett paraplyförbund med de tre grenförbunden Svenksa Discsportförbundet Allround, Svenska Discgolf-förbundet och Svenska Ultimate Förbundet.

Stadgarna anger följande organisatoriska grundprincip: "Förbundet överlåter i största möjliga utsträckning beslutanderätt i såväl nationella som internationella grenspecifika frågor till grenförbunden." Grenförbunden är autonoma ideella organisationer med egna årsmöten, styrelser och ekonomier. Syftet med SFF är att vara länken till RF och fördela medel till grenförbunden.

RF:s och WFDF:s strategier är på flera punkter likartade och SFF ser dessa som centrala. Verksamheten ägs av de tre grenförbunden. De styr själva över sina strategier och genomförandet av dessa.


## Sammanfattning av GF:s strategier

Här sammanfattas de strategier som grenförbunden tagit fram i sina utvecklingsplaner. Fokus ligger på därmed på barn- och ungdomsverksamheten.

Ett viktigt mål att vi inom Frisbeesporten har **moderna föreningar som engagerar**. Här behövs en kartläggning av nuläget och även att vi tillsammans med föreningarna identifierar långsiktiga strategier för att utveckla föreningsverksamheten. Det behövs också mötesplatser där föreningar kan samverka och nätverka. Eftersom föreningarna helt bygger helt på ideellt arbete är det viktigt att föreningarna blir bättre på att rekrytera, behålla och utveckla sina ideella resurser. Detta gäller såväl ledare, andra funktionärer som styrelsemedlemmar. En **förbättrad könsfördelning** är centralt för att vi ska kunna bredda vår rekryteringsbas men också för att öka vår attraktivitet. Exempelvis har mixedklasser införts inom Ultimate och Fristil. Sverige har också många utövare i de högre ålderklasserna och har t.ex. varit drivande i att etablera great grand master klassen i internationella mästerskap för Ultimate.

Träningsverksamheten idag bygger i många föreningar på att några få eldsjälar driver verksamheten. Genom att erbjuda nuvarande och framtida ledare utbildning bygger vi en organisation som är hållbar på långsikt och det bidrar också till att utveckla verksamheteten. Tävlingsverksamheten ska också breddas genom erbjuda turneringar för nybörjare och genom att dela kunskap mellan föreningarna, t.ex. genom att ta fram en arrangörsmanual som minskar tröskeln att arrangera tävlingar och gör det enkelt att sprida best practices.

Genom att utveckla en **utbildningstrappa för tränare och ledare** ger vi ledarna större legitimitet och självförtroende i sitt uppdrag. Vi vill också skapa forum där ledare och utbyta erfarenheter. En starkt begränsande faktor är tillgången till idrottsytor. Här behövs dialog med kommunerna och ett opinionsarbete där vi arbetar för att öka medvetenheten för vår sport och alla dess discipliner.



## Referenser

1. [RF:s Strategi 2025](http://www.strategi2025.se)
2. [WFDF Strategic plan 2015-2018](http://www.wfdf.org/files/WFDF_Strategic_Plan_2015-2018_Final.pdf)


## Fotot

<sup>1</sup>: Lagen samlas i en cirkel efter matchen och tackar, diskuterar och ger feedback

<sup>2</sup>: Ett standardiserat utvärderingsformulär innehållande kriterierna: Rules Knowledge and Use, Fouls and Body Contact, Fair-Mindedness,  Positive Attitude and Self-Control, Communication. Höga och låga betyg ska motiveras i text.


